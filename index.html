<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta http-equiv="X-UA-Compatible" content="ie=edge">
    <title>Processzor</title>
    <link rel="stylesheet" href="./style/styles.css">
    
</head>
<body> 
    <div class="header">
        <div class="img_header_div">
            <img class="img9et" src="./pict/9et.jpg" alt="Készítők">
        </div>
        <div class="title_header"> <h1>Hardverelemek vcv</h1></div>
    </div>
    <!--a fejléc vége-->
    <!--a navigáció-->
    <nav>
<div>
    <a href="#">Linkek helye</a>
</div>
<div>
    <a href="#">Linkek helye</a>
</div>
<div>
    <a href="#">Linkek helye</a>
</div>
<div>
    <a href="#">Linkek helye</a>
</div>
<div>
    <a href="#">Linkek helye</a>
</div>
    </nav>
   <div class="wrapper">
    <div class="elso">
        
        A CPU (angol: Central Processing Unit – központi feldolgozóegység) más néven processzor ill. mikroprocesszor, a számítógép „agya”, azon egysége, amely az utasítások értelmezését és végrehajtását vezérli, félvezetős kivitelezésű, összetett elektronikus áramkör. Magyarra többféleképpen fordítják, így pl. a központi végrehajtó egység, központi feldolgozó egység, központi feldolgozó processzor, vagy egyszerűen processzor kifejezések is elterjedtek. Míg a processzor fogalma már korábban ismert volt, a mikroprocesszor megjelenését csak a félvezetős technológia és az integrált áramkörök kifejlesztése tette lehetővé, az 1970-es évek elején. A processzor alatt általában mikroprocesszort értünk, régebben a processzor sok különálló áramkör volt, ám a mikroprocesszorral sikerült a legfontosabb komponenseket egyetlen szilíciumlapkára integrálni.
         A mikroprocesszor egy vagy több szilícium kristályra integrált, néhány ezertől[1] több milliárd számú tranzisztort tartalmazó integrált áramkör, amelyben további részegységek különíthetők el, rendelkezik az adatok ki- és beviteléhez szükséges sínrendszerrel, és rendelkezik egy utasításkészlettel, amelynek utasításait képes végrehajtani. A bemeneti eszközök segítségével kódolt információkat feldolgozza, majd az eredményt a kimeneti eszközök felé továbbítja, melyek ezeket az adatokat információvá alakítják vissza. A világ első mikroprocesszorát (TMS 1000) az amerikai Texas Instruments fejlesztette ki 1971-ben, ezt követte az Intel 4004-es processzora, majd további cégek gyártmányai.</div>
    <div class=".masodik">
        
        ALU: (Arithmetic and Logical Unit – Aritmetikai és Logikai Egység). A processzor alapvető alkotórésze, ami alapvető matematikai és logikai műveleteket hajt végre. Sebessége növelhető egy koprocesszor (FPU, Floating Point Unit, lebegőpontos műveleteket végző egység) beépítésével. Az FPU korábban külön részegység volt, manapság a processzorok mindegyike beépítve tartalmazza.
        AGU: (Address Generation Unit) - a címszámító egység, feladata a programutasításokban található címek leképezése a főtár fizikai címeire és a tárolóvédelmi hibák felismerése.
        CU: (Control Unit a.m. vezérlőegység vagy vezérlőáramkör). Ez szervezi, ütemezi a processzor egész munkáját. Például lehívja a memóriából a soron következő utasítást, értelmezi és végrehajtatja azt, majd meghatározza a következő utasítás címét.
         Regiszter (Register): A regiszter a processzorba beépített nagyon gyors elérésű, kis méretű memória. A regiszterek addig (ideiglenesen) tárolják az információkat, utasításokat, amíg a processzor dolgozik velük. A mai gépekben 32/64 bit méretű regiszterek vannak. A processzor adatbuszai mindig akkorák, amekkora a regiszterének a mérete, így egyszerre tudja az adatot betölteni ide. Például egy 32 bites regisztert egy 32 bites busz kapcsol össze a RAM-mal. A regiszterek között nem csak adattároló elemek vannak (bár végső soron mindegyik az), hanem a processzor működéséhez elengedhetetlenül szükséges számlálók, és jelzők is. Ilyen például :
        utasításszámláló, (PC=program counter, IP=instruction pointer) ami mindig a következő végrehajtandó utasítás címét,
        utasításregiszter (IR=instruction register), mely a memóriából kiolvasott utasítást tárolja. E kód alapján határozza meg a vezérlőegység az elvégzendő műveletet
        flagregiszter, amely a processzor működése közben létrejött állapotok jelzőit (igaz, vagy hamis),
        veremmutató (SP = Stack Pointer) ,
         és az akkumulátor, (AC) amely pedig a logikai és aritmetikai műveletek egyik operandusát, majd az utasítás végrehajtása után az eredményt tartalmazza.
        Buszvezérlő: A regisztert és más adattárolókat összekötő buszrendszert irányítja. A busz továbbítja az adatokat.
         Cache: A modern processzorok fontos része a cache (gyorsítótár). A cache a processzorba, vagy a processzor környezetébe integrált memória, ami a viszonylag lassú rendszermemória-elérést hivatott kiváltani azoknak a programrészeknek és adatoknak előzetes beolvasásával, amikre a végrehajtásnak közvetlenül szüksége lehet. A mai PC processzorok általában két gyorsítótárat használnak, egy kisebb (és gyorsabb) első szintű (L1) és egy nagyobb másodszintű (L2) cache-t. A gyorsítótár mérete ma már megabyte-os nagyságrendű.</div>
    <div class=".harmadik">
        
        Amik a vásárló processzort keres magának, számos specifikációval találkozhat már a CPU nevében is. Gyártó, és modellszám alapján már valamennyire el lehet tájékozódni, hogy az ember tisztában legyen vele, hogy nagyjából mit remélhet a választott számolóegységétől, viszont pontos tulajdonságainak ismerete nélkül, lehetetlen megfontolt döntésre jutni. Tudnunk kell ugyanis, hogy amikor megnézünk egy tesztet, a CPU mely tulajdonsága segíti elő a jobb eredmények elérésében, miért van különbség a különböző tesztek között, és miért alakul ki a két legnagyobb gyártó termékei között sokszor eltérő eredmény azonos árkategóriában.
        Órajel, vagyis a processzor sebessége:
         a chip működési sebességét Hertzben, rövidítve Hz-ben láthatjuk. Ma már jellemzően Giga Hertzben számoljuk a CPU órajelének sebességét. Roppant egyszerűen, minél magasabb az a szám, annál gyorsabban képes végrehajtani a műveleteket a chip. A legtöbb modern CPU-nál a hőmérséklet függvényében változhat az órajel, ezért a specifikációk között külön fel van tüntetve a minimum és a maximális, jellemzően turbó kategóriába sorolt órajelbeállítás.       
        A CPU magjai, egy testben több szív:
        a processzoron belül találhatunk több processzort, vagyis CPU-n belüli CPU-król beszélünk, amikor a magok számát említjük. A legtöbb modern processzor legalább két magot tartalmaz, de ez a szám a felső kategóriás processzorok esetében 8, a csúcsmodellek esetében pedig 12-16, de akár 32 vagy extrém esetben 64 is lehet. Mivel egy mai operációs rendszer és a programok több magon való futtatásra lettek készítve, egy átlag számítógép-processzorban javasolt, hogy legalább 4 mag legyen.</div>
</div>













</body>
</html>
